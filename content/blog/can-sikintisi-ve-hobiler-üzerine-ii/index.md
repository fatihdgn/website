+++
title = "Can Sıkıntısı ve Hobiler Üzerine II"
slug = "can-sikintisi-ve-hobiler-uzerine-ii"
date = "2023-07-15"
description = "Can sıkıntısı ve hobiler üzerine biraz daha düşünceler"
images = [ "index.jpg" ]
tags = [
  "can sıkıntısı",
  "hobiler",
]
+++

[Can Sıkıntısı ve Hobiler Üzerine - Part I](/blog/can-sikintisi-ve-hobiler-uzerine)

Öncelikle bahsetmek istediğim konu; geçen yazdığım yazıda koleksiyoncu insanları biraz kızdırabileceğini düşündüm, o sebeple konuya açıklık getirmek istedim. Sanırım ben de biraz olsun koleksiyon yapıyorum. Evde eski telefonlardan oluşan bir koleksiyon ve arada bir açıp oyun oynadığım konsol koleksiyonum var. Bunları zaman içerisinde koleksiyon yapmak amaçlı almadım açıkçası ama neden hala tuttuğumu bilmiyorum. Alınan bir eşyayı satma ile ilgili bazı ön yargılarım var sanırım, tam bilmiyorum.

O gün Aşiyan'a gittim, biraz gezindim, eve geldiğimde ise internet gelmişti, artık rahatça dolaşabiliyorum.

Fakat, internet olsa bile bu ikilemi yine yaşadığımı fark ettim. Aklıma bir şey koyduğunda yapan bir insanım, ama öncesinde aklıma bir şey koyma konusunda eksiklerim var. Bu aralar ise boşluğa düştüğümde kendimi yazı yazarken bulduğumu fark ettim, sanırım yazı yazmak gerçekten hobim oldu.

Teknik yazılar yazmak da hoşuma gidiyor, içinin boş olmasını istemiyorum. Teknik olmayan yazılarım için ise bu durum biraz daha fazla. Bu konuya biraz açıklık getirmek isterim. Teknik bir yazı da olsa, içerisinde bana bir şeyler katabileceğini düşündüğüm bazı ögelerin olması gerekiyor, ki beraber gelişelim. Teknik olmayan yazılarda ise bir yandan kendimi irdeleme fırsatım oluyor.

Bunun yanı sıra, bildiğim bir şeyi birisi sormadıkça anlatmak bana gösteriş budalalığı gibi geliyor, fakat bu birebirde olan bir durum, sanırım yazılarım ve gelecekte çekmeyi düşündüğüm videolar için bu tutumumu biraz esnetmem gerekiyor.

Aslında arada farklı bir koleksiyona daha sahip olduğum aklıma geldi; Müzik.

Sanırım dijital olduğu ve elle tutulur olmadığı için direkt aklıma gelmedi. Uzun zamandır Spotify kullanıyorum ve şimdiye kadar iki binden fazla beğendiğim şarkı var. Arada eski şarkıları açıp önceki dönemlerime gidiyorum, biraz nostaljik bir tarafı var. Bak bunu hiç düşünmemiştim...