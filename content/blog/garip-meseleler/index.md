+++
title = "Garip Meseleler"
date = "2023-06-17"
description = "Garip meseleler ve bunlar hakkında düşüncelerim"
tags = [
    "garip",
    "meseleler",
    "garip meseleler"
]
+++

En son yazım bundan 6 yıl önceymiş. Yeni fark ettim. Kendimi yazmaya alıştırmaya çalışıyorum, ama bunun kolay olduğunu kesinlikle söyleyemem. Bunu ise site aklıma geldiği için yazıyorum - domaini uzattım, ama yazmak için aklıma gelmesini beklemek ise en iyi ihtimalle olmasını ummak oluyor.

Siteyi güncellemek için ise işi biraz daha zorlaştırmak için WSL altında yapmaya çalıştım, başardım da, arada site için kullandığım sistem olan "hugo" ile alakalı bir şeyler daha öğrenme fırsatım da oldu. Komutları gerçekten basitmiş bu arada.

İlk garip mesele ise alışkanlıklar. Edinilen alışkanlıklar kolay bırakılmazken, yeni alışkanlık edinmek de zor. To Do uygulaması denemelerimden sonra bunun olmayacağını fark ettiğimde, kendime farklı yöntemler bulmaya çalıştım. Uzun zaman sonra denediğim yöntem ise "aklıma yazmak" oldu ve garip bir şekilde başarılı oldum. Bunda son bir aylık süre içerisinde kendime verdiğim çeki düzenin etkisinin olduğunu düşünüyorum.

İkinci garip mesele ise insan ilişkileri. Bu konuda çok da detaya girmek istemiyorum, sonuçta bu da bir ilişki yöntemi ve seninle zihinsel bir ilişiğe giriyorum bu okuduklarınla. Kelimelerin etkisi kesinlikle var, bunu dikkatlice kullanmak gerekiyor ve dördüncü duvarı yıkmak bunlardan en masum olanı.

Üçüncü ve şimdilik son garip mesele ise, zaman. Önceden bazı dönemlerimde zamanın geçmediğini hissederken, artık zamanın yetmediğini hissetmeye başladım. Bunları yazarken aslında şu anda yatıp uyumam gerekiyor, zira saat bire varmak üzere, ama bunları yazmaktan kendimi alamıyorum.

Bu yazıyı nasıl bağlayacağımı da bilemiyorum, dediğim gibi, aklıma gelenleri yazıyorum. Belki de böyle olması gerekiyor, belki de aklımdan geçenleri filtresiz yazmam ve bunları internette paylaşmam hiç olmaması gereken bir şey, ama bildiğim tek bir şey var, şu anda bunu yapmak bana doğru geliyor ve gelecekteki pişmanlıklarımı düşünmek en son yapmak istediğim şey.

Bunu ne zaman yayınlarım bilmiyorum. Bir daha ne zaman bir şeyler yazarım onu hiç bilmiyorum. Zamanla edinip edinemeyeceğimi bilmediğim alışkanlıklar ve senin ile nasıl iletişeceğim konusu çözüme kavuşana kadar görüşmek üzere...