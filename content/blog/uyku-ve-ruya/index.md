+++
title = "Uyku ve Rüya"
slug = "uyku-ve-ruya"
date = "2023-07-05"
description = "Uyku ve rüyalar hakkında düşünceler"
tags = [
    "uyku",
    "rüya",
]
+++

Yine uykusuz geçen bir günün gecesi de uykusuz.

Vücudumuzun 8 saatlik uykuya ihtiyacı olduğu çokça araştırmalar tarafından söylenmiştir, hatta genel geçer bir bilgi olarak aklınıza kazınmış olabilir.

Ben dahil olmak üzere çoğumuzun uyku fazı tek, yani gece yatıyoruz ve gündüz kalkıyoruz. Bu uyku modeli "monophasic" olarak geçiyor. Bazı insanlar ise bunu çoklu yapmanın nasıl olacağını merak etmişler. Çokça bilinen siesta modeli ise günde iki defa uyuma üzerine, ki bu da "biphasic" olarak geçiyor. Polyphasic ise günde birden fazla uyumak üzerine. Wikipedia sayfasına [buradan](https://en.wikipedia.org/wiki/Polyphasic_sleep) ulaşabilirsin.

Eğer gününüzü daha verimli geçirmek istiyorsanız, Everyman, Uberman ve Dymaxion gibi farklı uyku zamanlamalarından kendine uygun olanını deneyebilirsin. Günlük hayata etkileri ile ilgili pek bir bilgi ya da tecrübe sahibi değilim açıkçası, ayrıca araştırmanı tavsiye ederim.

Uyuduğumuzda ise büyük bir bölümü ağır uyku olsa da [REM](https://en.wikipedia.org/wiki/Rapid_eye_movement_sleep) adı verilen ve çok kısa süren bir fazda rüya görüyoruz.

Tarihimizde hep bir anlama bağlanmaya çalışılan rüyalar için beynimizin kendini ve gözlerimizi koruma yöntemi olduğunu savunan teoriler var[^1][^2].

Bir yandan kendi anlamını çıkaran [lucid dream](https://en.wikipedia.org/wiki/Lucid_dream) yani berrak rüya görebilen insanlar var. Bu insanlar rüyalarını belli seviyede kontrol ederek istedikleri şekilde yönlendirebiliyorlar. Bir ara kendi kontrolüm dışında deneyimlediğim, sonrasında ise belli bir seviyede başarabildiğim bir konu olmuştu, şimdi ise rüya gördüğümde şaşırıyorum.

Saate bakmak ya da nefesinizi tutmak alışkanlık oluyor berrak rüya görmeye çalıştığınızda çünkü gün içerisinde yaptığınız hareketler belli bir süre sonra rüyalarınızda da kendiliğinden olmaya başlıyor ve rüyalarda saati okuyamıyorsunuz. Sadece saat olduğu söylenemez aslında, genel olarak yazıları okuyamıyorsunuz, fakat kendimi biraz zorladığımda okuyabildiğimi fark etmiştim. Nefes tutmanın sebebi ise rüyada ağzınızı ve burnunuzu kapatsanız bile nefes almaya devam ediyorsunuz.

Tabii berrak rüya görmenin de artıları ve eksileri var[^3].

En iyisi ben biraz uyuyayım...

[^1]: [Why Do We Dream? A New Theory on How It Protects Our Brains (time.com)](https://time.com/5925206/why-do-we-dream/)
[^2]: [The Defensive Activation Theory: REM Sleep as a Mechanism to Prevent Takeover of the Visual Cortex (frontiersin.org)](https://www.frontiersin.org/articles/10.3389/fnins.2021.632853/full)
[^3]: [Does Lucid Dreaming Help Your Mental Health or Harm It? Experts Weigh In (healthline.com)](https://www.healthline.com/health/lucid-dreaming-the-latest-on-its-mental-health-benefits-and-risks#mental-health-downsides)